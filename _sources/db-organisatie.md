# Organisatie van het database-materiaal

We streven naar een rijk aanbod aan database-materiaal, in het bijzonder wat betreft opdrachten, oefeningen en toetsvragen.
De drempel voor docenten om hieraan bij te dragen proberen we laag te houden.
We hebben een aantal voorbeeld-databases die docenten kunnen gebruiken in deze opdrachten.

De eenvoudigste bijdrage kan bestaan uit een enkel Jupyter (Basthon) notebook met uitleg en/of opdrachten, op basis van één van de voorbeeld-databases.
Deze notebooks worden gepubliceerd op de i&i jupyter server, samen met Basthon-software. 

Een stap verder is een bijdrage die bestaat uit meerdere notebooks en/of Markdown-documenten, zo mogelijk met een beschrijving en korte docentenhandleiding in een Markdown-document.
Deze bijdrage kan opgenomen worden in het "DB-notes" Jupyter Book. (Zie: https://infvo.github.io/db-notes/intro.html.)
Deze DB-notes bevatten de volgende soorten materialen:

* voorbeelden en oefeningen met SQL-opdrachten
* toetsvragen, zowel in de vorm van SQL-opdrachten als van multiple-choice vragen e.d.
* (alternatieve) uitleg van SQL-constructies, bedoeld als verbreding en verdieping van het normale lesmateriaal

De drempel om te publiceren in deze DB-notes is erg laag: alle bijdragen zijn welkom.
Maar er is wel een rudimentaire controle op fouten, en gebruikers (docenten en leerlingen) kunnen suggesties ter verbetering aandragen. Deze worden door de "redactie" verwerkt. 


## Redactie en feedback

Op de inhoud van "db-notes" wordt enige redactie gepleegd, vooral bedoeld om fouten te verbeteren.

Via GitHub kunnen gebruikers feedback leveren op de inhoud van "db-notes". De redactie probeert deze feedback te verwerken, in overleg met de betreffende auteur(s) van de notebooks.

(Mogelijk komt er een systeem waarbij gebruikers kunnen aangeven welke notebooks het meest gebruikt worden en het meest nuttig zijn.)

Notebooks van hoge kwaliteit kunnen in het "officiële" lesmateriaal opgenomen worden, waar een strengere redactie gevoerd wordt.